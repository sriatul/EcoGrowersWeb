<!doctype html>
<html lang="en">

<head>
  <title>Explain</title>
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">

  <!-- Bootstrap CSS v5.2.1 -->
  <link href="https://cdn.jsdelivr.net/npm/bootstrap@5.2.1/dist/css/bootstrap.min.css" rel="stylesheet"
    integrity="sha384-iYQeCzEYFbKjA/T2uDLTpkwGzCiq6soy8tYaI1GyVh/UjpbCx/TYkiZhlZB6+fzT" crossorigin="anonymous">

</head>

<body>
 <h2>Tomato Price : सातवें आसमान से गिरे टमाटर के रेट, अब मिल रहे इतने रुपये प्रति किलो दाम</h2>
 <div><p>बीते दो महीने देश में अन्य मुद्दों पर चर्चा के साथ ही टमाटर की कीमतें भी सुर्खियों में हैं. इस अवधि में टमाटर का खुदरा भाव 300 रुपये प्रति किलोग्राम के हाई तक पहुंच गया था, हालांकि अब थोड़ी राहत जरूर मिली है. सरकार के दखल के बाद लोगों की रसोई से गायब हुआ टमाटर एक बार फिर नजर आने लगा है. दरअसल, उपभोक्ताओं को सस्ते दाम पर टमाटर मुहैया कराने के लिए सरकार अन्य घरेलू उत्पादक राज्यों के साथ नेपाल से टमाटर आयात कर रही है. इसमें से 5 टन नेपाली टमाटर भारत पहुंच चुका है. जिसकी बिक्री गुरुवार 17 अगस्त यानी आज से उत्तर प्रदेश में 50 रुपये प्रति किलो के भाव की जाएगी. </p>
    <p>पीटीआई की रिपोर्ट के मुताबिक, सहकारी संस्था भारतीय राष्ट्रीय सहकारी उपभोक्ता संघ लिमिटेड (NCCF) ने बुधवार को कहा कि पड़ोसी देश नेपाल से लगभग 5 टन आयतित टमाटर जल्द भारत पहुंचने वाला है. इस टमाटर को उत्तर प्रदेश के तमाम शहरों में गुरुवार से सस्ती कीमत पर बेचा जाएगा. प्रदेश के शहरों में लोगों को राहत देने के लिए इस नेपाली टमाटर की खुदरा बिक्री 50 रुपये प्रति किलोग्राम की रियायती दर पर की जाएगी. एनसीसीएफ की प्रबंध निदेशक (NCCF MD) एनिस जोसेफ चंद्रा के मुताबिक, नेपाल से आयतित टमाटर गुरुवार से उत्तर प्रदेश में सेल होने लगेगा. </p>
<p>एनसीसीएफ के मुताबिक, उत्तर प्रदेश से पहले Delhi-NCR और राजस्थान में भी देश के अन्य उत्पादक राज्यों से खरीदे गए टमाटर को 50 रुपये प्रति किलो के हिसाब से बेचा जा रहा है. हालांकि, हाई पर पहुंचे Tomato Price में अब कमी भी नजर आने लगी है. सरकारी आंकड़ों को देखें, तो 15 अगस्त 2023 को टमाटर का औसत थोक मूल्य कम होकर 88.22 रुपये प्रति किलोग्राम पर आ गया है, तो महीने भर पहले 100 रुपये पर था. इसके अलावा टमाटर का औसत रिटेल प्राइस भी 107.87 रुपये पर पहुंच गया है.</p></div>
</body>

</html>