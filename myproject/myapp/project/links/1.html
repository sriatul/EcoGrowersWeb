<!doctype html>
<html lang="en">

<head>
  <title>Explain 1 </title>
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">

  <!-- Bootstrap CSS v5.2.1 -->
  <link href="https://cdn.jsdelivr.net/npm/bootstrap@5.2.1/dist/css/bootstrap.min.css" rel="stylesheet"
    integrity="sha384-iYQeCzEYFbKjA/T2uDLTpkwGzCiq6soy8tYaI1GyVh/UjpbCx/TYkiZhlZB6+fzT" crossorigin="anonymous">

</head>

<body>
  <h2>'UP में दयनीय है गन्ना किसानों की हालत, बढ़ाया जाए दाम', CM योगी को वरुण गांधी की चिट्ठी</h2>
  <div><p>भारतीय जनता पार्टी (BJP) के पीलीभीत से सांसद वरुण गांधी (Varun Gandhi) ने उत्तर प्रदेश के मुख्‍यमंत्री योगी आदित्‍यनाथ (Yogi Adityanath) से गन्‍ने का मूल्‍य बढ़ाकर 400 रुपये प्रति क्विंटल करने की अपील की है. वरुण गांधी ने सीएम योगी को इस संबंध में चिट्ठी लिखी है. साथ ही बीजेपी सांसद ने आगामी पेराई सत्र में गन्ने का रेट 350 रुपये क्विंटल घोषित करने के लिए मुख्यमंत्री का आभार जताया है. गन्ने के मूल्य में वृद्धि को लेकर वरुण गांधी पहले भी पत्र लिख चुके हैं.</p>

<p>वरुण गांधी ने अपने पत्र में आगामी पेराई सत्र 2021-22 के लिए गन्ने के रेट में 25 रुपये क्विंटल की वृद्धि करने पर आभार जताते हुए कहा, "गन्ना किसान आपसे और ज्यादा मूल्य वृद्धि की आशा कर रहे हैं. मैं आपसे पुन: निवेदन करता हूं कि गन्ना मूल्य 400 रुपये प्रति क्विंटल घोषित करने के मेरे निवेदन पर फिर से विचार करें. यह विषय लाखों किसानों और मजदूरों की आजीविका का प्रश्न है. यदि किसी कारणवश और मूल्य वृद्धि संभव ना हो तो सरकार घोषित किए गए गन्ना मूल्य के ऊपर 50 रुपये प्रति क्विंटल का बोनस देने पर विचार कर सकती है."</p>

<p>
    उन्होंने कहा कि पिछले 4 सालों में गन्ने की लागत-खाद, बीज, कीटनाशक, बिजली, पानी, डीजल, मजदूरी, ढुलाई आदि का खर्चा बहुत ज्यादा बढ़ गया है, लेकिन चार सत्रों में गन्ने के रेट में सिर्फ 10 रुपये प्रति क्विंटल की बढोतरी की गई है. गांधी ने कहा कि राज्य में गन्ना किसानों की आर्थिक स्थिति बहुत दयनीय बनी हुई है और गन्ने का सही मूल्य ना मिलने के कारण वे कर्ज में डूब गए हैं. </p>



</div>
</body>

</html>